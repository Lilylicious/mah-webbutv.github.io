---
title: Inlämningsuppgift 6
code: da282a_da266a
---

# Inlämningsuppgift 6

Betyg: U/G

## Syfte

Syftet med den sista inlämningen är att försöka knyta samman alla de delar som du lärt dig. Denna inlämning ger dig ganska fria händer så länge du följer de krav som ställs. Inför denna uppgiften rekommenderas du givetvis att ha gjort och förstått de föregående uppgifterna.

## Uppgiften

Tanken med denna uppgift är att du ska göra en mer komplett webbapplikation med ramverket Flask. Det finns fasta krav som denna måste erhålla. Dock är valet upp till dig vad du vill den ska ha för typ av innehåll. Nedan presenteras ett exempel utifall att du inte kommer på någonting själva.

### Innehållskrav

* Det måste finnas möjlighet för att lägga till innehåll genom ett formulär
* Det måste finnas möjlighet för att redigera innehåll genom ett formulär
* Allt innehåll måste sparas i en JSON-fil
* Det måste finnas möjlighet att få ut **all** data i formatet JSON (t.ex. alla personer) **och** som en HTML-sida (där innehållet presenteras på ett användbart vis)
    * Tips: Ha en vanlig "Route" för HTML-sidan och en `/api/...` för JSON-varianten
* Det måste finnas möjlighet att få ut **en** del av er data i formatet JSON (t.ex. en person) **och** som en HTML-sida (där innehållet presenteras på ett användbart vis)
    * Tips: Ha en vanlig "Route" för HTML-sidan och en `/api/...` för JSON-varianten
* Det måste finnas en sk. 404-sida (dvs. om en användare besöker en sida som inte finns)
* Webbplatsen måste ha godtycklig utformning genom att påverka utseendet med CSS
* Webbplatsen måste ha en global navigation så en användare kan navigera mellan dina olika sidor

### Exempel

Som förslag till webbapplikation kan du tänka dig att du gör en egen variant av Wikipedia. Det innebär att en användare kan lägga till artiklar och redigera befintliga artiklar. Alla dessa har en rubrik, datum för publikation samt textinnehåll. För att läsa en arikel hade en användare kunnat tänkas besöka `/articles/:name` där namnet på artikeln hade varit en så kallad _slug_ (t.ex. "what-is-an-api" från "What is an API?", läs mer här [Slug](http://stackoverflow.com/questions/5574042/string-slugification-in-python)). Om en användare istället hade besökt `/api/articles/:name` hade den fått innehållet i formatet JSON. Om en användare hade besökt `/articles` hade den fått en lista (ul) presenterad med varje rubrik som en länk till respektive artikel. Väl inne på en artikel kan det finnas en länk ("redigera") som skickar vidare en användare (t.ex. till `/articles/:name/edit`) där det är ett formulär förifyllt med allt innehåll för artikeln med möjlighet för att redigera och därmed också spara artikeln.

## Kravspecifikation

* Använd sunft förnuft och dokumentera din Pythonkod med kommentarer där det kan anses vara lämpligt, t.ex. beskrivning av hur en funktion fungerar och ska användas
* Din Pythonkod ska fungera, dvs. den får inte generera något felmeddelande
* Din Pythonkod ska ha logiska namn vad gäller variabler och funktioner, dvs. inte `a = 10` eller `def x():`
* Kontrollera att din Pythonkod inte innehåller kodexempel från uppgiftsbeskrivning eller gamla kommentarer

**För specifika krav gällande uppgiften gå till "Innehållskrav".**

## Inlämning

**Glöm inte att kontrollera att du skickat med svar på alla uppgifter och att du följt kravspecifikationen.**

När du är färdig med din uppgift ska du ladda upp denna som en `.zip`-fil innehållande alla dina filer på It's Learning. Döp denna enligt formatet `inl6_lisa_a.zip`.

Lycka till!
